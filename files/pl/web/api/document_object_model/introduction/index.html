---
title: Wprowadzenie
slug: Web/API/Document_Object_Model/Introduction
tags:
  - DOM
  - Gecko
translation_of: Web/API/Document_Object_Model/Introduction
original_slug: Dokumentacja_Gecko_DOM/Wprowadzenie
---
<p>Ten rozdział ma dać ogólne pojęcie o <a href="pl/DOM">DOM</a>: co to jest, o strukturze dla dokumentów <a href="pl/HTML">HTML</a> i <a href="pl/XML">XML</a>, jak korzystać z DOM oraz w jaki sposób przedstawiona będzie dokumentacja i przykłady.</p>

<h2 id="Czym_jest_DOM.3F" name="Czym_jest_DOM.3F">Czym jest DOM?</h2>

<p><b>Model obiektowy dokumentu</b> (ang. Document Object Model, DOM) stanowi API dla dokumentów HTML i XML. Odpowiada za dwie rzeczy: zapewnia reprezentację struktury dokumentu oraz określa, w jaki sposób odnosić się do tej struktury z poziomu skryptu. DOM przedstawia stronę jako strukturyzowaną grupę węzłów, co omówimy pokrótce. W gruncie rzeczy, DOM łączy stronę ze skryptami bądź językami programowania.</p>

<p>Zauważ, że DOM nie jest konkretną aplikacją czy produktem. Jest raczej interfejsem, API, które twórcy oprogramowania muszą zaimplementować, jeśli chcą spełniać standard W3C DOM. Mały przykład: każda przeglądarka internetowa musi zwracać wszystkie elementy <code>&lt;P&gt;</code> ze strony HTML jako tablicę węzłów, kiedy poniższy skrypt wywoła metodę <code>getElementsByTagName</code>:</p>

<pre>paragraphs = document.getElementsByTagName("P");
// paragraphs[0] to pierwszy element &lt;p&gt;
// paragraphs[1] - drugi element &lt;p&gt;, etc.
alert(paragraphs[0].nodeName);
</pre>

<p>Wszystkie metody, właściwości i wydarzenie dostępne dla webmastera w celu manipulowania lub tworzenia stron są zorganizowane w obiekty (np. obiekt <code>document</code>, reprezentujący sam dokument, obiekt <code>table</code>, implementujący specjalny interfejs DOM <code>HTMLTableElement</code>, który umożliwia dostęp do tabel w HTML, itd.) Niniejsza dokumentacja przedstawia opis każdego z obiektów w tym API.</p>

<h2 id="DOM_vs._JavaScript" name="DOM_vs._JavaScript">DOM vs. JavaScript</h2>

<p>Powyższy przykład, jak i inne w tej dokumentacji, napisano w <a href="pl/JavaScript">JavaScript</a>. Ściślej, został on

 <i>napisany</i>
 w JavaScript, ale

 <i>korzysta</i>
 z DOM, by manipulować stroną i jej elementami. DOM nie jest sam w sobie językiem programowania, ale bez niego język JavaScript nie miałby żadnego odniesienia do stron czy dokumentów XML i ich elementów. Każdy z elementów - jak nagłówek, tabele, nagłówki tabel, komórki tych tabel, tekst w tych komórkach - są częściami obiektowego modelu tego konkretnego dokumentu i, za pomocą DOM, język taki jak JavaScript może nimi operować.</p>

<p>DOM zaprojektowano tak, by był niezależny od języka programowania, dzięki czemu reprezentacja struktury dokumentu dostępna jest poprzez jedno, spójne API. W niniejszej dokumentacji skupimy się wyłącznie na JavaScripcie, jednak można stworzyć implementację DOM dla dowolnego języka - poniżej przykład w Pythonie:</p>

<pre class="eval"># Przykład: DOM w Pythonie
import xml.dom.minidom as m
doc = m.parse("C:\\Projects\\Py\\chap1.xml");
doc.nodeName # DOM - własność obiektu document;
p_list = doc.getElementsByTagName("para");
</pre>

<h2 id="Jak_korzysta.C4.87_z_DOM.3F" name="Jak_korzysta.C4.87_z_DOM.3F">Jak korzystać z DOM?</h2>

<p>Aby zacząć korzystać z DOM, nie musisz robić nic szczególnego. Różne przeglądarki różnią się implementacją DOM, implementacje wykazują różny stopień zgodności z faktycznym standardem DOM (jest to kwestia, której staramy się unikać w niniejszej dokumentacji), ale każda przeglądarka używa jakiegoś obiektowego modelu dokumentu, by dać dostęp do strony z poziomu skryptu.</p>

<p>Kiedy tworzysz nowy skrypt - niezależnie, czy jest to on zagnieżdżony w elemencie <code>&lt;SCRIPT&gt;</code>, czy też załączony do strony w odpowiedni sposób - możesz od razu zacząć korzystać z API dla elementów <code>document</code> lub <code>window</code> by manipulować samym dokumentem lub by przechwycić któregoś z potomków - elementów strony. Programowanie w DOM może być tak proste jak poniższy przykład, który wykorzystuje metodę <code>alert()</code> obiektu <code>window</code>, może jednak korzystać z bardziej skomplikowanych metod, by tworzyć nową zawartość - tak jak w drugim z poniższych przykładów.</p>

<pre class="eval">&lt;body onload="window.alert('Witaj!');"&gt;
</pre>

<p>Niezależnie od elementu <code>&lt;script&gt;</code>, w którym poniższy skrypt jest zdefiniowany, kod ten tworzy nowy element H1, dodaje do niego tekst, a następnie włącza <code>H1</code> do drzewa dokumentu.</p>

<pre class="eval">&lt;html&gt;
&lt;script&gt;
 // create a couple of elements
 // in an otherwise empty HTML page
 heading = document.createElement("h1");
 heading_text = document.createTextNode("Big Head!");
 heading.appendChild(heading_text);
 document.body.appendChild(heading);
&lt;/script&gt;
&lt;/html&gt;
</pre>

<h2 id="Wa.C5.BCne_typy_danych" name="Wa.C5.BCne_typy_danych">Ważne typy danych</h2>

<h2 id="Interfejsy_DOM" name="Interfejsy_DOM">Interfejsy DOM</h2>

<p>Założeniem tego przewodnika jest ograniczenie do minimum dyskusji o abstrakcyjnych interfejsach, dziedziczeniu i innych szczegółach implementacji, a zamiast tego omówienie obiektów w DOM, faktycznych
 <i>bytów</i>
 , jakich możesz użyć do manipulowania hierarchią DOM. Z punktu widzenia programisty zwykle nie jest istotne, że obiekt reprezentujący element HTML <code>FORM</code> pobiera własność <b>name</b> z interfejsu <code>HTMLFormElement</code>, a własność <b>className</b> z interfejsu <code>HTMLElement</code>. W obu przypadkach własność, która Ciebie interesuje, znajduje się po prostu w obiekcie <code>form</code>.</p>

<p>Jednakże zależność między obiektami a interfejsami, jakie one implementują, może być myląca, dlatego w tym podrozdziale spróbujemy powiedzieć coś o faktycznych interfejsach w specyfikacji DOM oraz o tym, w jaki sposób są one dostępne.</p>

<h3 id="Interfejsy_a_obiekty" name="Interfejsy_a_obiekty">Interfejsy a obiekty</h3>

<p>W niektórych przypadkach obiekt przedstawia tylko jeden interfejs, jednak z reguły obiekty - takie jak np. <code>table</code> - reprezentują kilka różnych interfejsów. Dla przykładu - <code>table</code> implementuje specjalny interfejs <code>HTMLTableElement</code>, który zawiera metody takie jak XXX i YYY. Ponieważ jednak jest to element HTML, <code>table</code> implementuje też interfejs <code>Element</code>, opisany w rozdziale <a href="pl/DOM/element">Obiekt element</a>. I wreszcie, ponieważ element HTML jest, jeśli mówimy o DOM, węzłem w drzewie węzłów, jakie tworzy obiektowy model strony internetowej czy XML, element <code>table</code> implementuje także bardziej podstawowy interfejs <code>Node</code>, z którego wywodzi się <code>Element</code>.</p>

<p>Kiedy otrzymasz referencję do obiektu <code>table</code>, tak jak w poniższym przykładzie, używasz zazwyczaj zamiennie wszystkich trzech interfejsów, być może nawet o tym nie wiedząc.</p>

<pre>var table = document.getElementById("table");
var tableAttrs = table.attributes; // interfejs Node/Element
for(var i = 0; i &lt; tableAttrs.length; i++){
  // interfejs HTMLTableElement: atrybut border
  if(tableAttrs[i].nodeName.toLowerCase() == "border")
    table.setAttribute("border", "1");
}
// interfejs HTMLTableElement: atrybut summary
table.summary = "uwaga: zwiększono obramowanie";
</pre>

<h3 id="Najwa.C5.BCniejsze_interfejsy_w_DOM" name="Najwa.C5.BCniejsze_interfejsy_w_DOM">Najważniejsze interfejsy w DOM</h3>

<p>W tej części wymienione zostaną niektóre z najczęściej używanych interfejsów DOM. Celem nie jest opisanie, co wymienione API robią, ale raczej by dać Tobie ogólne pojęcie o rodzajach metod i własności, jakie będziesz często widywał, używając DOM. Te API wykorzystano także w <a href="pl/Dokumentacja_Gecko_DOM/Przyk%c5%82ady_u%c5%bcycia_DOM">przykładach</a>, jakie znajdziesz na końcu tej dokumentacji.</p>

<p>Obiekty <code>document</code> i <code>window</code> to obiekty, których interfejsy będziesz najczęściej wykorzystywał w programowaniu przy użyciu DOM. W prostych słowach, <code>window</code> reprezentuje coś takiego jak przeglądarka, zaś <code>document</code> jest początkiem, górą całego dokumentu. <code>Element</code> dziedziczy z ogólnego interfejsu <code>Node</code>, zaś razem te dwa interfejsy odpowiadają za wiele metod i własności, jakich będziesz używał na konkretnych elementach. Elementy te mogą mieć też własne, osobne interfejsy, służące do obsługi konkretnego rodzaju danych, jaki przechowują - tak jak na przykład wspomniany wcześniej obiekt <code>table</code>.</p>

<p>Poniżej krótka lista najczęściej używanych API w skryptach wykorzystujących DOM.</p>

<ul>
 <li><code><a href="pl/DOM/document.getElementById">document.getElementById</a>(id)</code></li>
 <li><code>element.<a href="pl/DOM/element.getElementsByTagName">getElementsByTagName</a>(name)</code></li>
 <li><code><a href="pl/DOM/document.createElement">document.createElement</a>(name)</code></li>
 <li><code>parentNode.<a href="pl/DOM/element.appendChild">appendChild</a>(node)</code></li>
 <li><code>element.<a href="pl/DOM/element.innerHTML">innerHTML</a></code></li>
 <li><code>element.<a href="pl/DOM/element.style">style</a>.left</code></li>
 <li><code>element.<a href="pl/DOM/element.setAttribute">setAttribute</a></code></li>
 <li><code>element.<a href="pl/DOM/element.getAttribute">element.getAttribute</a></code></li>
 <li><code>element.<a href="pl/DOM/element.addEventListener">addEventListener</a></code></li>
 <li><code><a href="pl/DOM/window.content">window.content</a></code></li>
 <li><code><a href="pl/DOM/window.onload">window.onload</a></code></li>
 <li><code><a href="pl/DOM/window.dump">window.dump</a></code></li>
 <li><code><a href="pl/DOM/window.scrollTo">window.scrollTo</a></code></li>
</ul>

<h2 id="Testowanie_DOM_API" name="Testowanie_DOM_API">Testowanie DOM API</h2>

<p>W dokumentacji tej znajdziesz do każdego interfejsu przykłady wykorzystania. W niektórych przypadkach są to kompletne strony HTML, działające z poziomu elementu <code>&lt;script&gt;</code>, z elementami (jak np. przyciski) niezbędnymi do uruchomienia skryptu, jak również elementami, którymi operuje DOM. W takim przypadku możesz po prostu skopiować przykład, wkleić go do nowego pliku, zapisać i uruchomić w przeglądarce.</p>

<p>Jednakże, w wielu przypadkach przykłady są bardziej zwięzłe. Aby uruchomić kod, który pokazuje proste relacje między interfejsem a elementami HTML, możesz chcieć stworzyć stronę testową. Poniżej znajdziesz właśnie taką, prostą stronę do testów - funkcje testujące możesz umieścić w znaczniku <code>&lt;script&gt;</code> w nagłówku, umieszczono też kilka elementów wraz z atrybutami, którymi możesz swobodnie manipulować, a także interfejs użytkownika, pozwalający wywoływać funkcje testowe z poziomu przeglądarki.</p>

<p>Możesz skorzystać z tej strony testowej lub stworzyć własną. Możesz zmieniać w razie potrzeby treść skryptu, dodać przyciski czy elementy.</p>

<pre>&lt;html&gt;
&lt;head&gt;
&lt;title&gt;DOM Tests&lt;/title&gt;
&lt;script type="application/x-javascript"&gt;
function setBodyAttr(attr,value){
  if(document.body) eval('document.body.'+attr+'="'+value+'"');
  else notSupported();
}
&lt;/script&gt;
&lt;/head&gt;
&lt;body&gt;
&lt;div style="margin: .5in; height="400""&gt;
&lt;p&gt;&lt;b&gt;&lt;tt&gt;text&lt;/tt&gt; color&lt;/p&gt;
&lt;form&gt;
&lt;select onChange="setBodyAttr('text',
    this.options[this.selectedIndex].value);"&gt;
&lt;option value="black"&gt;black
&lt;option value="darkblue"&gt;darkblue
&lt;/select&gt;
 &lt;p&gt;&lt;b&gt;&lt;tt&gt;bgColor&lt;/tt&gt;&lt;/p&gt;
 &lt;select onChange="setBodyAttr('bgColor',
    this.options[this.selectedIndex].value);"&gt;
&lt;option value="white"&gt;white
&lt;option value="lightgrey"&gt;gray
 &lt;/select&gt;
&lt;p&gt;&lt;b&gt;&lt;tt&gt;link&lt;/tt&gt;&lt;/p&gt;
&lt;select onChange="setBodyAttr('link',
     this.options[this.selectedIndex].value);"&gt;
&lt;option value="blue"&gt;blue
&lt;option value="green"&gt;green
&lt;/select&gt;  &lt;small&gt;
     &lt;a href="http://www.brownhen.com/dom_api_top.html" id="sample"&gt;
(sample link)&lt;/a&gt;&lt;/small&gt;&lt;br&gt;
&lt;/form&gt;
&lt;form&gt;
  &lt;input type="button" value="version" onclick="ver()" /&gt;
&lt;/form&gt;
&lt;/div&gt;
&lt;/body&gt;
&lt;/html&gt;
</pre>

<p><img alt="Przykładowa strona testowa DOM"><br>
 By przetestować więcej interfejsów na jednej stronie - np. komplet własności zmieniających kolory strony - możesz stworzyć podobną stronę z całą konsolą przycisków, pól tekstowych i innych elementów HTML. Poniższy zrzut ekranu przedstawia przykładowy pomysł pogrupowania interfejsów do testów.</p>

<p>W tym przykładzie rozwijalne menu dynamicznie podmieniają takie aspekty strony jak kolor tła (<code>bgColor</code>), kolory linków (<code>aLink</code>), tekstu (<code>text</code>). Niezależnie od tego, jak zaprojektujesz swoją stronę testową - testowanie interfejsów jest ważnym elementem efektywnej nauki DOM.</p>
